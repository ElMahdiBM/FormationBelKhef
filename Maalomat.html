
<!DOCTYPE html>
<html>
<body>

<style>
h1 {
  color: black;
  font-family: verdana;
  font-size: 500%;
  text-align: center;
  position:relative;
  padding: 30px;
  border: 2px solid white;
    }



</style>
</head>
<body>

<h1>FORMATION BELKHEF </h1>



<body style="background-color:gray;">



<style>
         P {
            color:white;
           font-size:150%;
           border: 5px solid black;
           font-family: verdana;
           text-align: center;

        }
      </style>
   </head>
   <body>

<p>                      <br>النعاس 
<br>بزاف ديال الناس ماكيعرفوش بلي النعاس واحد الجانب مهم بزاف فالحياة ديالنا، فالنعاس عندو واحد التأثير مباشر على السلامة العقلية والجسدية ، وفاش مكتنعسش مزيان كتنوض مخربق وعيان ، وكتلقا الوزن ديالك مبدل وماكتفهمش شنو واقع ليك ، فهاد المقال غاتفهم بزاف ديال المعلومات على النعاس
            علاش ماكانقدرش نعس ؟<br>
<br أولا خاصك تعرف بلي الناس كايختالفو ، فكاين لي  كايكون أكثر نشاط في الصباح ، وكاين لي كايكون أكثر نشاط في الليل ، والسبب ديال هادشي هو واحد النظام كايكون فالجسم ديالنا ،ولي كايتسما الساعة البيولوجية ، هاد الساعة البيولوجية كاتكون فالدماغ ، وهاد الساعة هي لي كاتشد لينا الريكلاج الداخلي ديالنا، يعني فاش كايجي الوقت ديال النعاس لي مولف كتنعس فيه ، كاتحس بلي الجسم ديالك بدا كايعيا ، وبدا كايوجد راسو باش يدخل في المرحلة ديال النعاس، وملي كايجي الوقت لي مولف كتنوض تنعس فيه ، كتنوض بلاما تحتاج دير شي منبه باش يفكرك ولا شي حاجة، وداكشي علاش ملي كاتولف تنوض فشي ساعة بالمنبه لمدة طويلة في نفس الوقت كتبقى تنوض وخا تحيد المنبه، وهاد الساعة البيولوجية عندها واحد الدور مهم في إفراز الهرمونات ، وعندها دور آخر مهم أنها كاتخلي القلب والدماغ والرئة يخدمو بواحد الشكل متناسق بزاف ، باش الجسم ديالك يكون واجد باش ينعس، فمثلا الدماغ كايجي ويبقا يهبط ليه النشاط ديالو، داكشي علاش ردود الأفعال كتبدا تنقص ملي كاتبغي تنعس ، وحتا درجة الحرارة ديال الجسم كتبدا تهبط حيت الدماغ كاتخصو واحد الدرجة ديال الحرارة ناقصا شويا ( تقريبا من درجة تال 2درجات ) ، هادشي علاش كايجيك النعاس ساهل ملي كايكون الجو بارد على ايلا كان الجو سخون كتبقى تقلب فبلاصك شحال عاد كاتنعس ، وحتى القلب كايهبط الضغط الدموي فالجسم ديالك باش تقدر تنعس ، هادشي علاش الناس لي عندهم الضغط الدموي طالع كايجهوم صعيب ينعسو ، خصوصا ملي كايكون عندهم طالع بزاف، وحتى قلة النعاس يمكن ليها طلع الضغط فالجسم ديالك، حيت هادشي مرتابط، فملي كايكون الضغط طالع مكايجيكش النعاس ، وفاش كاتكون مكتنعسش مزيان كايطلع لي الضغط،  هنا غايطيح ليك فبالك بلي الساعة البيولوجية هي لي كاتحكم فهادشي كامل ، والإنسان كايتزاد بيها ومايمكليهش يبدلها ، ولكن هادي غي إشاعة لي كايتيقوها بزاف ديال الناس، حيت راه ماشي الساعة البيولوجية لي كاتحتم ليك النظام لي غادي تعيش بيه ، بل أن النظام لي كاتعيش بيه هو لي كايعاون ديك الساعة البيولوجية أنها تكاد ، حيت هي غي كاتقيد داكشي لي كادير نتا وسط النهار ، فوقاش كاتنعس فوقاش كاتفيق ، وكتحاول تكاد ليك الجسم ديالك بالتوافق ديال هادشي، حيت هي مكتكادش ليك غي فوقاش تنعس وفوقاش تفيق ، بل هي كاتكاد ليك امتى غادي يتفرزو الهرمونات ، وكتحاول تشوفك نتا امتى كاتنعس وامتى كاتفيق باش تحاول تكاد ليك الهرمونات على حساب الدورة ديالو ديال النهار، والخبر لي مزيان هو أن هاد الساعة البيولوجية كايمكن ليها تكاد ، وخا تكون مولف من الصغر ديالك تنعس بالنهار وتفيق بالليل، فاكايمكن ليك تكاد هاد الساعة ايلا بغيتي، غير هي كتاخد شويا ديال الوقت على حساب شحال نتا بقيتي فداك الوضع ، فالأغلبية كتاخد بين 3 ديال الأيام تال 3 دال السيمانات باش تكاد الساعة البيولوجية، ولكن هادشي كايبقى على حساب شحال المدة ونتا مخربق النظام ديال النعاس ديالك

            كيفاش كايجينا النعاس ؟ <br>
النعاس كايجينا ب3 ديال العوامل لي هوما 
أول عامل لي هو الضلام ، حيت الضلام هو لي كايخلي واحد الهرمون ديال الميلاتونين يتفرز ، فالدماغ كايفرز واحد الميلاتونين ، ولكن ملي العين ديالك كاتعرض لأشعة الشمس كاتسيفط واحد الميساج للدماغ كاتكوليه حبس الإفراز ديال الميلاتونين 
العامل الثاني هو السكات أو الهدوء ، كيما كانعرفو فالدماغ كايحتاج يهبط النشاط ديالو باش ينعس ، فملي كايتعرض لواحد الصوت أو كايسمع شي صداع ، كايخصو يحلل داك الصوت لي جاي باش يشوف واش كاين شي خطر ولا ماكاينش ، وايلا كان الصوت مجهد فغالبا غادي يفرز الأدرينالين ، حيت كايدخل فواحد الحالة ديال الخلعة وماكايعرفش شنو يدير ، وهاد الأدرينالين كايخلي القلب يبقى يضرب بشكل كثير بزاف، وبالتالي غادي يطلع ليك الضغط ، وعلى هادشي فالصداع ماغايخليكش تنعس ، وماغايخليش الدماغ ديالك يهبط النشاط ديالو، وماغايخليش القلب ديالك تاهو يهبط الضغط ديال الجسم
العامل الثالث هو الجو بارد ، فالدماغ كايحتاج واحد الجو يكون ناقص بدرجة تال 2 درجات على العادي ، وبالتالي ملي كايكون الجو الخارجي بارد فالدماغ ديالك غادي يسهال عليه يهبط درجة الحرارة ديالو ، وبالتالي غادي يسهال عليك تنعس 
<br>وهاد العوامل ب3 بيهم كايتجمعو ملي كايكون الليل ، حيت فالليل ماكاتكونش الشمس يعني العينين ديالك ماكايضربش فيهم الضو ، وبالتالي الميلاتونين غادي يتفرز مزيان ، وماكايكونش الصداع حيت الأغلبية ديال الناس و الحيوانات تايكونو ناعسين ، وتايكون الجو بارد بالليل، على هادشي كايكولو الناس أن النعاس نتاع الليل ماكايتعوضش، وهو غي العوامل لي صعيب أنك تعوضها فالصباح ، ولكن ايلا قديتي تعوضها فالصباح أي أنك تنعس فشي بلاصة يكون مافيهاش الضو والصداع ويكون فيها الجو بارد ، بطبيعة الحال الجسم ديالك غادي يدير نفس الحاجة لي غادي يدير فالليل

     كيفاش تكاد النظام ديال النعاس؟<br>
كاينين شي حوايج لي خاصك طبقهم باش تقدر تنعس مزيان وتكاد نظام ديالك ديال النعاس 
الحل الأول هو أنك تشد نفس النظام ديال النعاس، يعني ماشي كل نهار تنعس فوقما بغيتي نتا ، خاصك تحاول تبقى غادي بنفس الريتم ، مثلا كل ليلة نعس فنفس الوقت، وكل نهار نفيق فنفس الوقت ، تحاول ديما تبقى محافظ على الوقت ديال النعاس والفياق ديالك، وخا تكون عطلة ولا أي حاجة ، وخا فبعض المرات تمشي تنعس معطل خاصك تحاول تفيق فنفس الوقت لي مولف، وهاداك النهار لي نعستي فيه معطل تحاول تاخذ فيه شي قيلولة ولاجوج ومايكونوش طوال بطبيعة الحال ( تقريبا مابين 10 تال 30 دقيقة ) باش تعوض شويا داكشي لي ضيعتي من داك النهار ، وحاول تاخذهم بكري شويا فالنهار باش تقدر تنعس فالليل ، وترجع للريتم العادي ديالك
الحل التاني هو تحاول تلعب بالضو ديال النهار ، فملي تفيق حاول تحل متلا الشراجم  كاملين ديال البيت ديالك باش يدخل الضو مزيان ، أو تخرج تمشى فالشمس باش تاخد شويا ديال الفيتامين D ، المهم تحاول تعرض للضو ما أمكن فالنهار ، وملي يجي الليل حاول تبعد على المصادر ديال الضو ، متلا بحال التلفزة أو التليفون خصوصا ملي تبقى واحد ساعتين للوقت فاش مولف كاتنعس 
الحل التالت هو أنك تريني وسط النهار ، فخاصك تحاول تعيي الجسم ديالك بالنهار باش ينعس فالليل ، وخا ماديرش شي حصة كبيرة ، فغشويا ديال المشي تبين بلي كايعاون الجسم بزاف باش ينعس مزيان، وخا هادشي كايبغي المواضبة 
الحل الرابع هو خاصك تكاد الماكلة ديالك ، فأهم حاجة هي خاصك تبعد من الكافيين والنكوتين ، حيت هاد الجوج كايتعتابرو محفزات لي غادي يحفزو ليك الدماغ ديالك ، وحنا عارفين بلي الدماغ خاصو يهبط النشاط ديالو باش ينعس ، وهاد جوج محفزات مغايخليوهش يهبط النشاط ديالو ، داكشي علاش خاصك تقطعهم على الأقل 6 ديال السوايع قبل الوقت لي مولف كاتنعس فيه، وممكن دير فبلاصة القهوة ولا أتاي من الأحسن دير اللويزة أو البابونج ، ومتنساش تبعد على الكحول خصوصا قبل النعاس ، وخا ملي كاتشرب الكحول الجسم كايترخى والدماغ تاهو كايترخى وكايدوخ ، وكايبدا يجيه النعاس ، ولكن هادشي غادي يأتر ليك على الجودة نتاع النعاس ديالك ، وماخاصكش تنسى أنك تبعد من السوائل بالليل ملي يقرب ليك الوقت ديال النعاس ، وحاول تبقى تشرب فالنهار  بكري ، باش تفادى الجسم ديالك يبقا ينوضك للطواليط ، وحتى الوجبات الدسمة خاصك تبعد عليهم قبل النعاس ، وايلا بغيتي تاكلها خاصك تاكلها قبل النعاس بشي 3 ديال السوايع ، باش تفادى شي صعوبات فالهضم ، وبالتالي غادي تفادى مشاكل فالنوم ديالك ، أو فوسط النهار ماتكترش من الكارب السريع ومن الحلاوة ،حيت ملي كادخل نسبة كبيرة من الكارب وبالأخص فوسط النهار ، فهادشي غادي يأتر ليك على الجودة نتاع النعاس ، حيت ديك الكمية الفائضة ديال الطاقة كاتخليك فايق و مواكض ، وماكاتخليش عوتاني الدماغ ديالك يهبط النشاط ديالو باش ينعس
الحل الخامس هو أنك تاخذ شي دوش يكون سخون مزيان ، فملي كتاخذ دوش سخون مزيان الجسم ديالك تاهو كايسخن وبالتالي الدم كايمشي كايطلع للسطح ديال الجلدة ديالك باش يتبرد ، وعلى هادشي فملي كاتخرج من الدوش الدم ديالك كايكون قريب من السطح داكشي علاش كاتكون حمر ، وفاش كاتخرج من الدوش كاتعرض للبرد شويا ، الجسم ديالك كايطرح ديك الحرارة ، وبالتالي درجة الحرارة نتاع الجسم كاتهبط بزاف ، وهادشي كايخلي حتى درجة الحرارة ديال الدماغ تبرد مع الجسم كامل ، وبالتالي كيما كانعرفو فالدماغ كايخصو يبرد باش ينعس مزيان
أما الحل السادس هو خاصك تكاد للجسم ديالك واحد الأجواء ملائمة باش ينعس مرتاح ، وهنا كاينين 3 ديال الحوايج خاصك ترد ليهم البال 
أولا مخاصش يكون الصداع 
ثانيا خاص البلاصة فين كاتنعس تكون باردة ، و 18 درجة هي مناسبة بزاف ايلا بغيتي جودة مزيانة بزاف للنعاس ديالك 
تالتا خاصك شي ناموسية تكون مزيانة ومريحة ، وحتى الوسادة نفس الشيء ، باش ماشي ديما تلقا راسك كتنوض معنكش ، هادشي كايأتر بزاف على الجودة نتاع النعاس وكتنوض عيان
الحل السابع والأخير لي هو المكملات الغذائية لي غادي يخليوك تنعس ، وهنا كاين الميلاتونين  و  HTP_5  جوج ديال المكملات الغذائية لي طبيعية وآمنة للإستعمال  


                       
                                  





 </p>

                      
                                  





  




</body>
</html>
